ΕΒΔΟΜΟΝ 167

εἰσὶ δὲ καὶ πρὸς τὸ νήχεσθαι γεγυμνασμένοι ἅτε μόνῳ 6
λουτρῷ τοῖς ποταμοῖς χρεόμενοι.
περὶ ἐκεῖνα οὖν μάλιστα τὰ χωρία αἱ συμβολαὶ
ἐγίνοντο · ἔνθα καὶ γενναιότατα αὐτὸς ὁ βασιλεὺς τῆς
ε μάχης ἦρξεν. ε’πὶ γάρ τινι ἕλει μεγίστῳ, τῶν μὲν
Γερμανῶν ἐς αὐτὸ ἀναχωρούντων ἐς φυγήν, ἐς δίωξιν
δὲ Ῥωμαίων ἐπεισελθεῖν ὀκνούντων, πρῶτος ὁ Maga-
μῖνος ἅμα τῷ ἵππῳ ἐμβαλῶν ἐς τὸ ἕλος, καίτοι ὑπὲρ
γαστέρα τοῦ ἵππου βρεχομένου, τοὺς ἀνθεστῶτας
ιο ἐφόνευσε βαρβάρους, ῶς τὸν λοιπὸν στρατὸν αίδε- 7
σθέντα προδοῦναι μαχόμενον ὑπὲρ αὐτῶν βασιλέα
τολμῆσαί τε καὶ τοῖς ἕλεσιν ἐπεισελθεῖν, πολὺ δέ τι
πλῆθος ἑκατέρωθεν πεσεῖν, καὶ Ῥωμαίων μὲν . . .
τῶν δὲ βαρβάρων σχεδόν τὴν τότε παροῦσαν δύνα-
15 μιν, ἀριστεύοντος αὐτοῦ, ῶς τό τε ἕλος σωμάτων
πληρωθῆναι, τήν τε λίμνην αἵματι κερασθεῖσαν πεζο-
μαχοῦντι στρατῷ ναυμαχίας ὄψιν παρασχεῖν. ταύτην 8
τὴν μάχην καὶ τὴν ἀριστείαν αὑτοῦ οὐ μόνον διὰ
γραμμάτων τῇ τε συγκλήτῳ καὶ τῷ δήμω ἐδήλωσεν,
m ἀλλὰ καὶ γραφῆναι κελεύσας μεγίσταις εἰκόσιν ἀνέ-
θηκε πρὸ τοῦ βουλευτηρίου, ἵνα μὴ μόνον ἀκούειν
τὰ γενόμενα ἀλλὰ καὶ βλέπειν ἔχωσι Ῥωμαῖοι. τὴν δ’
εἰκόνα ὕστερον καθεῖλεν ἡ σύγκλητος μετὰ τῶν λοι-
πῶν αὐτοῦ τιμῶν. γεγόνασι δὲ καὶ ἕτεραι συμβολαί,
π ἐν αἶς ὦς αὐτουργός τε καὶ αὐτόχειρ τῆς μάχης ἀρι-
στεύων τε πανταχοῦ ἐπῃνεῖτο. πολλοὺς δὲ χειρωσά- 9
μενος αὐτῶν αἰχμαλώτους καὶ λείαν ἀπελάσας, χειμῶ-
νος ἤδη καταλαμβάνοντος ἐπανῆλθεν ἐς Παίονας, ἔν
τε Σιρμίῳ διατρίβων, τῇ μεγίστη ἐκεῖ πόλει δοκούσῃ,
εο τὰ πρὸς τὴν εἴσοδον ἐς τὸ ἔαρ παρεσκευάζετο. ἠπείλει
γάρ (καὶ ποιήσειν ἔμελλεν) ἐκκόψειν τε καὶ ὑποτάξειν
τὰ μέχρις ὠκεανοῦ Γερμανῶν ἔθνη βάρβαρα.

