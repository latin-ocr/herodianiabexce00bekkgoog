TPI ToN 79

φοτέροις ἡμῖν παρ’ ὑμῶν μεμερισμένης τιμῆς. ὥσπερ
δὲ ἄδικον τὸ ἄρχειν ἔργων πονηρῶν, οὕτως ἄνανδρον
τὸ μὴ ἀμύνεσθαι προαδικούμενον. καὶ Νίγρςο μὲν
πολεμοῦντες οὐχ οὕτως εὐλόγους εἴχομεν αἰτίας
ἔχθρας ὦς ἀναγκαίας · οὐ γὰρ παρ’ ἡμῖν προϋπάρ-
χουσαν ἀρχὴν ὑφαρπάζων μεμίσητο, ἐν μέσῳ δὲ ἐρ-
ριμμένην καὶ ἀμφήριστον οὖσαν ἑκάτερος ἡμῶν ἐξ
ἰσοτίμου φιλοτιμίας ἐς αὑτὸν ἀνθεῖλκεν’ Ἀλβῖνος δὲ 5
σπονδῶν καὶ ὅρκων καταφρονήσας, καὶ τούτου παρ’
;ἐμοῦ τυχών οὗ μόνῳ τις υίῷ γνησίῳ μεταδίδωσιν,
ἐχθρὸς μὲν ἀντὶ φίλου πολέμιος δὲ ἀντὶ οἰκείου γε-
νέσθαι προῄρηται. ὥσπερ δὲ αὐτὸν εὐεργετοῦντες
πρότερον τιμῇ καὶ δόξῃ ἐκοσμήσαμεν, οὕτω καὶ νῦν
αὐτοῦ τὸ ἄπιστον καὶ ἄνανδρον τοῖς ὅπλοις ἐλέγξω-
μεν. οὐδὲ γὰρ ὑπομενεῖ ὁ ἐκείνου στρατὸς ὀλίγος ὢν 6
καὶ νησιώτης τὴν ὑμετέραν δύναμιν. οἳ γὰρ μόνοι
καὶ καθ’ αὐτοὺς προθυμίᾳ καὶ ἀνδρείᾳ τοσαύταις
μάχαις ἐνικήσατε καὶ πᾶσαν ἀνατολὴν ὗπετάξατε,
πῶς οὐχὶ καὶ νῦν, προσελθούσης ὑμῖν τοσαύτης συμ-
μάχου δυνάμεως, σχεδόν τε παντὸς τοῦ Ῥωμαίων
στρατοῦ ἐνταῦθα ὄντος , ῥᾷστα κρατήσετε ὀλίγων τε
ὄντων καὶ μηδὲ ὑπὸ γενναίῳ καὶ νήφοντι ἀνδρὶ στρα-
τηγουμένων; τίς γὰρ αὐτοῦ τὸ ἁβροδίαιτον οὐκ οἶδεν, 7
ὥς χοροῖς αὐτοῦ μᾶλλον ἁρμόζειν τὸν βίον ἢ φάλαγ-
ξιν; ἴωμεν οὖν τῇ συνήθει χρεόμενοι προθυμία τε
καὶ ἀνδρείᾳ γενναίως ἐπ’ αὐτόν, θεούς τε ἔχοντες
βοηθούς, ἐς οὓς ἐπιορκήσας ήσέβησε, τρόπαιά τε ἃ
πολλάκις ήγείραμεν, ὧν ἐκεῖνος κατεφρόνησεν.”
τοιαῦτά τινα εἰπόντος τοῦ Σεεήρου ὃ στρατὸς 8
ἅπας τὸν μὲν Ἀλβῖνον πολέμιον ἀνηγόρευσεν, εὐφη-
μήσαντες δὲ τὸν Σευῆρον, πᾶσάν τε προθυμίαν διὰ
τῆς βοῆς ὑποσχόμενοι , ἔτι καὶ μᾶλλον παρώρμησαν

