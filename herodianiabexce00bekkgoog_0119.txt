TETAPTON '107

φόνος εὐθέως ἆκουσθεὶς μεμίσηται , τό τε ὄνομα ταῖς
ἀκοαῖς ἅμα τῷ προσπεσεῖν εὐθὺς φέρει χαλεπὴν δια-
βολήν. τοῖς μὲν γὰρ δυστυχήσασιν ἔλεος, τοῖς δὲ κρα-
τήσασι φθόνος παρακολουθεῖ · καὶ τὸ μὲν ἡττηθὲν ἐν
⁵ τοῖς τοιούτοις ἀδικεῖσθαι, τὸ δὲ νικῆσαν ἀδικεῖν δοκεῖ. ,
πλὴν εἴ τις ὀρθῇ κρίσει καὶ μή διαθέσει τῇ πρὸς τὸν 3
πεσόντα τὸ πεπραγμένον λογίζοιτο, τήν τε αἰτίαν αὐ-
τοῦ καὶ τὴν ὑπόθεσιν ἐξετάζοι, εὕροι ἂν ὁμοῦ καὶ
εὔλογον καὶ ἀναγκαῖον τόν μέλλοντα πείσεσθαι δει-
ο νὸν ἀμύνασθαι μᾶλλον ἢ ὑπομεῖναι· τῇ μὲν γάρ συμ-
φορᾷ τοῦ πεσόντος καὶ ἀνανδρίας ψόγος παρακολου-
θεῖ, ὃ δὲ κρατήσας ἅμα τῷ σεσῶσθαι καὶ δόξαν ἆν-
δρείας ἀπηνέγκατο. τὰ μὲν οὖν ἄλλα, ὅσα διὰ δη- 4
λητηρίων φαρμάκων καὶ διὰ πάσης ἐνέδρας ἐπεβού-
ιε λευσέ μοι, ἔνεστιν ὑμῖν καὶ διὰ βασάνων χωρήσασι
μαθεῖν· καὶγὰρ διὰ τοῦτο τούς ἐκείνου έν τοῖς ὑπη-
ρέταις ἐκέλευσα παρεῖναι, ὅπως εὕρητε τὴν ἀλήθειαν.
εἰσὶ δέ τινες αὐτῶν καὶ ἤδη ἐξετασθέντες, καὶ τῆς
ἐξετάσεως ἐπακοῦσαι δύνασθε. τό δ’ οὖν τελευταῖον
2⁰ ἐπῆλθέ μοι παρὰ τῇ μητρὶ ὄντι ξιφήρεις ἔχων τινὰς
ἐς τοῦτο παρεσκευασμένους. ὅπερ ἐγώ προμηθείᾳ 5
πολλῇ καὶ ἀγχινοίᾳ συνεὶς ἠμυνάμην ὥς πολέμιον,
ἐπεὶ μήτε γνώμην ἔτι μήτε ὁρμὴν ἔφερεν ἀδελφοῦ.
ἀμύνεσθαί τε τοὺς ἐπιβουλεύοντας οὐ μόνον δίκαιον ’
25 ἀλλὰ καὶ σύνηθες. αὐτὸς γοῦν ὃ τῆσδε τῆς πόλεως
κτίστης Ῥωμύλος οὐκ ἤνεγκεν ἀδελφὸν ὑβρίσαντα
μόνον ἐς τὰ ἐκείνου ἔργα. σιγῶ Γερμανικὸν (τὸν 6
Τιβερίου καὶ Βρεττανικὸν) τὸν Νέρωνος καὶ Τίτον
τὸν Δομετιανοῦ. Μάρκος αὐτός, φιλοσοφίαν καὶ ἐπι-
m είκειαν προσποιούμενος, Λουκίου τὴν ὕβριν οὐκ ἤνεγ-
κεν ὅντος γαμβροῦ, ἀλλ’ ἐξ ἐπιβουλῆς αὐτὸν ἀπεσεί-
σατο. ἐγώ δὲ δηλητηρίων παρεσκευασμένων, ξίφους

